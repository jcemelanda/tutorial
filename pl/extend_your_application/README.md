# Rozbudowa aplikacji

Przeszłyśmy już wszystkie kroki niezbędne do uruchomienia naszej strony: wiemy, jak opisać nasze modele, widoki, adresy URL i szablony. Umiemy również sprawić, aby nasza strona wyglądała ładniej.

Czas na odrobinę praktyki!

Pierwszą rzeczą, której nasz blog potrzebuje, to strona wyświetlająca pojedynczy wpis, nieprawdaż?

Mamy już model `Post`, więc nie musimy już dodawać niczego do `models.py`.

## Tworzenie linku w szablonie

Zaczniemy od dodania linku wewnątrz pliku `blog/templates/blog/post_list.html`. Do tej pory plik powinien wyglądać tak:

```html
{% extends 'blog/base.html' %}

{% block content %}
    {% for post in posts %}
        <div class="post">
            <div class="date">
                {{ post.published_date }}
            </div>
            <h1><a href="">{{ post.title }}</a></h1>
            <p>{{ post.text|linebreaks }}</p>
        </div>
    {% endfor %}
{% endblock content %}
```


Chcemy, aby tytuł wpisu był linkiem prowadzącym do strony ze szczegółami wpisu. Zmieńmy `<h1><a href="">{{ post.title }}</a></h1>` w link:

```html
<h1><a href="{% url 'blog.views.post_detail' pk=post.pk %}">{{ post.title }}</a></h1>
```


Czas wyjaśnić, co oznacza to tajemnicze `{% url 'blog.views.post_detail' pk=post.pk %}`. Jak można podejrzewać, zapis `{% %}` oznacza, że używamy tagów szablonu Django. Tym razem używamy takiego, który generuje za nas adres strony!

`blog.views.post_detail` to ścieżka do *widoku* `post_detail`, który chcemy stworzyć. Zwróć uwagę: `blog` to nazwa Twojej aplikacji (folder `blog`), `views` pochodzi od nazwy pliku `views.py`, zaś ostatnia część - `post_detail` - to nazwa naszego *widoku*.

Teraz, gdy przejdziemy pod adres http://127.0.0.1:8000/ ujrzymy błąd (co było do przewidzenia, bo nie mamy jeszcze ustawionego adresu URL ani *widoku* dla `post_detail`). Będzie to wyglądać tak:

![Błąd NoReverseMatch](images/no_reverse_match2.png)

Dodajmy adres URL w pliku `urls.py` dla naszego *widoku* `post_detail`!

### URL: http://127.0.0.1:8000/post/1/

Potrzebujemy stworzyć adres URL wskazujący na *widok* o nazwie `post_detail`, który wyświetli nam cały wpis. Dodaj wiersz `url(r'^post/(?P<pk>[0-9]+)/$', views.post_detail),` w pliku `blog/urls.py`. Powinna wyglądać tak:

    from django.conf.urls import include, url
    from blog import views

    urlpatterns = [
        url(r'^$', views.post_list),
        url(r'^post/(?P<pk>[0-9]+)/$', views.post_detail),
    ]


Strasznie to wygląda, ale spokojnie - wyjaśniamy: - zaczyna się od `^` again -- "początek" - `post/` oznacza tylko, że zaraz po początku adres URL powinien zawierać słowo **post** i **/**. Na razie nie jest źle. - `(?P<pk>[0-9]+)` - ta część jest trudniejsza. Oznacza ona, że Django pobierze wszystko, co umieścisz w tym miejscu i przekaże to do widoku w zmiennej o nazwie `pk`. `[0-9]` dodatkowo mówi nam, że może to być tylko cyfra, nie litera (czyli wszystko pomiędzy 0 a 9). `+` oznacza, że to musi być jedna lub więcej cyfr. Czyli coś takiego: `http://127.0.0.1:8000/post//` nie jest poprawne, ale już `http://127.0.0.1:8000/post/1234567890/` jest jak najbardziej w porządku! - `/` - znów potrzebujemy **/** - `$` - "koniec"!

To oznacza, że gdy wpiszesz w przeglądarce adres `http://127.0.0.1:8000/post/5/`, Django zrozumie, że potrzebujesz *widoku* zwanego `post_detail` i przekaże temu *widokowi* informację, że `pk` jest równe `5`.

`pk` to skrót od `primary key` (ang. klucz główny). Nazwa ta jest często używana w projektach Django. Ale możesz nazwać tę zmienną jak Ci się żywnie podoba (tylko pamiętaj: same małe litery i znak `_` zamiast spacji!). Dla przykładu, zamiast `(?P<pk>[0-9]+)` możemy mieć zmienną `post_id`. Wówczas ten fragment wyglądałby tak: `(?P<post_id>[0-9]+)`.

OK! No to odświeżmy stronę http://127.0.0.1:8000/


Bum! Znowu błąd! Tak jak myślałyśmy!

![AttributeError](images/attribute_error2.png)

Pamiętasz, jaki jest następny krok? Oczywiście: dodanie widoku!

## Widok post_detail

Tym razem nasz *widok* otrzymuje dodatkowy parametr `pk`. Nasz *widok* musi go "złapać", zgadza się? A więc zdefiniujmy funkcję tak: `def post_detail(request, pk):`. Zwróć uwagę, że musimy użyć dokładnie tej samej nazwy jak ta, której użyłyśmy w pliku urls (`pk`). Pominięcie tej zmiennej jest niepoprawne i spowoduje błąd!

Teraz chcemy wyświetlić jeden i tylko jeden wpis na blogu. Aby to zrobić, możemy użyć querysetów w następujący sposób:

    Post.objects.get(pk=pk)


Ale jest jeden problem. Jeśli nie istnieje żaden wpis (`Post`) zawierający przekazany `klucz główny` (`pk`) , to ujrzymy przepaskudny błąd!

![Błąd DoesNotExist](images/does_not_exist2.png)

Tak nie może być! Ale oczywiście Django ma dla nas coś, co rozwiąże ten problem za nas: `get_object_or_404`. W sytuacji, gdy nie istnieje żaden wpis (`Post`) z przekazaną wartością `pk`, wyświetli znacznie przyjemniejszą stronę (zwaną `Page Not Found 404` albo stroną błędu 404 - informującą, że dana strona nie została znaleziona).

![Nie znaleziono strony](images/404_2.png)

Dobra wiadomość - możesz stworzyć własną stronę błędu 404 i upiększyć ją tak, jak tylko Ci się podoba. Ale teraz nie jest to super ważne, więc na razie pominiemy ten temat.

OK, czas dodać nasz *widok* do naszego pliku `views.py`!

Musimy otworzyć plik `blog/views.py` i dodać następujący kod:

    from django.shortcuts import render, get_object_or_404


w pobliżu innych linii zawierających `from`. Z kolei na końcu pliku dodajemy nasz *widok*:

    def post_detail(request, pk):
        post = get_object_or_404(Post, pk=pk)
        return render(request, 'blog/post_detail.html', {'post': post})


Właśnie tak. Czas na odświeżenie strony: http://127.0.0.1:8000/


![Widok listy wpisów](images/post_list2.png)

Działa! Ale co się stanie, gdy klikniesz na link w tytule wpisu?

![Błąd TemplateDoesNotExist](images/template_does_not_exist2.png)

O nie! Kolejny błąd! Ale wiemy już, jak sobie z nim poradzić, prawda? Musimy dodać szablon!

W folderze `blog/templates/blog` stwórzmy plik o nazwie `post_detail.html`.

Jego treść będzie wyglądać tak:

```html
{% extends 'blog/base.html' %}

{% block content %}
    {% if post.published_date %}
        <div class="date">
            {{ post.published_date }}
        </div>
    {% endif %}
    <h1>{{ post.title }}</h1>
    <p>{{ post.text|linebreaks }}</p>
{% endblock %}
```


Znów rozszerzamy `base.html`. W bloku `content` chcemy wyświetlić datę opublikowania wpisu (o ile istnieje), tytuł oraz treść. Ale jest kilka ważnych rzeczy do omówienia, nieprawdaż?

`{% if ... %} ... {% endif %}` jest znacznikiem szablonu, którego możemy użyć do sprawdzenia jakiegoś warunku (pamiętasz `if... else ..` z rozdziału **Wprowadzenie do Pythona**?). W naszym scenariuszu chcemy sprawdzić, czy data publikacji wpisu (`published_date`) nie jest pusta.

OK, możemy teraz odświeżyć naszą stronę i sprawdzić, czy strona `Page not found` już znikła.

![Strona ze szczegółami wpisu](images/post_detail2.png)

Hura! Działa!

## Jeszcze jedno: czas na wdrożenie!

Byłoby dobrze, aby zobaczyć, jeśli witryna nadal będzie nad Heroku, prawa? Spróbuj ponownie wdrażania. Jeśli nie pamiętasz jak to zrobić, sprawdź na końcu rozdziału [Wdrażanie](../deploy/README.md):

```bash
$ git status
...
$ git add -A .
$ git status
...
$ git commit -m "Dodane widoki do strony"
...
$ git push heroku master
```


I to już wszystko! Gratulacje :)
